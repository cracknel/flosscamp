FLOSSCamp 2010, pregătiri!
==========================

Ești invitat să [vezi pozele](/2009/poze/index.php) cum a fost în 2009, sau [citește un rezumat](http://softwareliber.ro/articolul/947/) a evenimentului.

Descriere
=========

FLOSS înseamna Free/Libre/Open Source Software și prin FLOSS Camp 2010 dorim să scoatem din casă toate persoanele dornice să discute sau să schimbe idei și opinii despre software liber.

Anul acesta FLOSSCamp își dorește nu doar să repete, ci și să mărească [succesul de anul trecut (vezi FLOSSCamp 2009)](/2009). De aceea te așteptăm!

Scopul principal al acestui eveniment este de a întări legăturile dintre comunitățile și utilizatorii de software liber din România.

Participarea este liberă. Nu există taxă de participare sau de campare!

Program
=========
Programul nu este impus, ci va fi stabilit la fața locului în sistem [BarCamp](http://en.wikipedia.org/wiki/BarCamp).

> <b>BarCamp</b> este o adunare ad-hoc născută din dorința oamenilor de a împărtăși și a învăța într-un mediu deschis.
> Este un eveniment intens cu discuții, demonstrații și presupune interacțiune între participanți.
> Este invitat oricine vrea să contribuie sau să învețe.
> Când vii la BarCamp, te pregătești să împărtășești cu ceilalți participanți.
> Când pleci, te pregătești să împărtășești cu restul lumii.
> Fără spectatori, doar participanți.
> Participanții fac demonstrații sau ajută la ele sau contribuie în vreun fel la eveniment.
> Toate prezentările sunt stabilite în ziua respectivă.
> Pregătiți-vă din timp, dar veniți dimineața devreme pentru a prinde un slot liber pe panou.
> Ceilalți participanți vor putea apoi să aleagă de pe panou evenimentele la care vor să participe.

Vom avea un [panou sau ceva similar](http://fedora.nicubunu.ro/photos/fudcon2008brno/day2/039-img_4289.jpg) pe care fiecare va putea ocupa un slot cu o discuție, specificând tema, numele său și durata estimată.

Ultimele informații
==================

Există o [pagină unde se coordonează plecările](http://proiecte.softwareliber.ro/projects/flosscamp/wiki/2010), în caz că vreți să oferiți un cort sau un sac de dormit în plus, un loc în mașină sau pur și simplu vreți să mergeți împreună cu cineva, bară la bară sau în același compartiment.

