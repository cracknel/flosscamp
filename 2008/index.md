Descriere
=========

FLOSS înseamna Free/Libre/Open Source Software și prin FLOSS Camp 2008 dorim să scoatem din casă toate persoanele dornice să discute sau să schimbe idei și opinii despre software-ul liber.

La acest eveniment offline și-au anunțat participarea membrii ai comunităților Fedora, Mozilla, Ubuntu + KiwiLinux România, Grupul de utilizator linux Arad. Pe lângă persoanele implicate în Grupul pentru software liber așteptăm să ni se alăture membri ai altor comunități precum și alte persoane interesate de software-ul liber.

Scopul principal al acestui eveniment este de a întări legăturile dintre comunitățile și utilizatorii de software liber din România.

Camparea sau cazarea se va face la Păltiniș în zilele de 29-30-31 august 2008.

Participarea este liberă. Nu există taxă de participare sau de campare!

### Domenii de interes / Subiecte abordate ###

Măi jos găsiți o listă cu subiectele pe care dorim să le discutăm. Lista este în continuă actualizare, fiind influențată de interesele persoanelor prezente.

 * Coordonarea colaborării dintre echipele sau persoanele implicate în localizare
 * Realizarea unui plan comun pentru prezentării despre software liber în licee
 * Formarea și consolidarea grupurilor locale
 * Promovarea proiectelor locale de software liber
 * Finalizarea localizare OpenOffice.org
 * Fezabilitatea realizării unei conferințe dedicate comunității de software liber și folosirii software-ului liber în educației
 * Promovare cunoștințelor, informațiilor, materialelor libere în rândul tinerilor din România
