Cum ajungi la FLOSSCamp?!
=========================

Încercăm ca pe această pagină să adunăm cât mai multe informații depsre camparea și cazarea în Păltiniș.

Încă nu am obținut contacte pentru cabanele din Păltiniș. În cazul în care cunoaște sau recomandați o cabană în Păltiniș vă rugăm să ne contactați. Deasemena dacă sunteți din zonă și doriți să ajutați la unele probleme de organizare, vă rugăm să ne contactați

[Harta muntilor Cindrel, zona Păltiniș](http://camp.softwareliber.ro/2008/poze/harta_cindrel.png)

### Pas 1 - Ajungeți în Sibiu ###

Din București se poate ajunge cu trenul (consulați mersul trenurilor) sau cu autocarul (vezi Dacos)

Din Cluj-Napoca, cel mai bine mergeţi cu trenul până la Sibiu. Este acceleratul Iaşi - Timişoara seara la 9 şi ceva din Cluj până în Vinţ. De acolo luaţi personalul spre Sibiu la 4. La ora 6 sunteţi în Sibiu.

### Pas 2 - Ajungeți în Păltiniș ###

Din Sibiu, la ora 7 pleaca un autobuz (linia 22) care merge până în Păltiniş. Drumul cu autobuzul durează aproximativ 1 ora.

[Orar linia 22](http://www.tursib.ro/index.php?page=89)

### Pas 3 - Căutați tabară Software liber ###

De la telescaun sau din stația de autobuz, urmăriți aproximativ 15 minute marcajul punct roșu. Marcajul punct roșu iese de pe șoseaua principală din Păltiniș și se continuă pe „Calea studenților”. „Calea studenților” începe cu un drum forestier în dreptul unei pajiști mici încojurată de un gard de lemn, situată chiar lângă drumul principal din Pătliniș. Se merge pe acel drum forestier aproximativ 5 minute până în dreptul unei curbe mai mari în care se vede o rulotă pe care scrie „Hotel Continental”. De aici continuați aproximativ 1 minut pe cărarea marcată cu punct roșu și ar trebui să dați de corturile noastre.

Puteți consulta [harta muntilor Cindrel, zona Păltiniș pe care există un marcaj pentru stația de autobuz și locul de campare](http://camp.softwareliber.ro/2008/poze/harta_cindrel.png). Vom punem un banner mare cu Firefox și un steag cu [Open Document Day](http://documentfreedom.org/images/f/f2/DSCN2711.jpg).

### Pas 4 - v1 - Campați ###

Căutați un loc de cort și campați!

### Pas 4 - v2 - Cazare ###

În cazul în care nu puteți sta cu cortul, va trebui să căutați cazare la una dintre cabanele din Păltiniș sau puteți sta în Sibiu și să veniți dimineața la 7 în Păltiniș și să plecați seara la 17.30 .

***

Cele scrise mai sus, au doar caracter informativ. Înainte de a porni la drum vă rugăm să verificați valabilitatea datelor. În cazul în care aveți corectări sau doriți să adăugați informații, vă rugăm să ne contactați. Le mulțumim lui Daniel Andreş și lui Robert Sicoie pentru datele de mai sus!
